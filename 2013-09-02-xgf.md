---
id: 1523
title: 'Ekstraordinær generalforsamling'
date: '2013-09-02T20:38:17+02:00'
author: brix
layout: post
guid: 'http://osaa.dk/?p=1523'
permalink: /index.php/2013/09/xgf/
categories:
    - Arrangementer
---

Da foreningens nuværende lokaler som bekendt står til nedrivning ved årets udgang, har vi i længere tid været på jagt efter andre, velegnede lokaler. Dette ser nu ud til at være lykkedes, i det vi igennem de seneste par uger har haft en dialog med [Forskningsfondens Ejendomsselskab A/S (FEAS)](http://feas.dk) omkring leje af lokaler på [Katrinebjergvej 105, 8200 Aarhus N](https://www.osaa.dk//wiki/index.php/KatrineBjergVej105)

Foreningens bestyrelse indkalder derfor til ekstraordinær generalforsamling tirsdag d. 24. september 2013, hvor en mulig flytning til Katrinebjergvej 105 skal behandles.

Selve den ekstraordinære generalforsamling afholdes kl. 19:00 i lokalerne på [Bryggervej](http://find.osaa.dk), men det vil være muligt at besigtige lokalerne på Katrinebjergvej samme dag mellem kl. 16:30 og 18:00.

Dagsorden:

1. Valg af en ordstyrer, en referent og to stemmetællere
2. Mulig flytning til Katrinebjergvej 105
3. Fremlæggelse af budget
4. Fastsættelse af kontingent
5. Samlet afsteming omkring punkterne 2, 3 og 4
6. Evt.

Lokalerne på Katrinebjergvej 105 er en anelse dyrere end vore nuværende lokaler, hvilket gør, at vi formentligt bliver nødt til at ændre i kontingentsatsen. Bestyrelsen vil komme med et oplæg til fastsættelse af kontingent, men løsningsforslag fra medlemmerne er naturligvis også meget velkomne. Disse forslag skal være [bestyrelsen](mailto:bestyrelsen@osaa.dk) i hænde senest d. 17. september 2013 kl. 19:00.

Bestyrelsen
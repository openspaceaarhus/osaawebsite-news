---
id: 1097
title: 'Processing workshop for begyndere'
date: '2011-10-14T09:22:51+02:00'
author: pedersen
layout: post
guid: 'http://osaa.dk/?p=1097'
permalink: /index.php/2011/10/beta-processing-workshop/
categories:
    - Arbejdsweekend
tags:
    - Arbejdsweekend
    - s3
---

## Kod din egen grafik

I november og december afholder Open Space Aarhus fire workshops, der vil give en grundig introduktion til [Processing.org](http://processing.org). Processing er et programmeringssprog, der gør det nemt at arbejde med grafik, billeder, lyd og interaktion.

Eksempler på [Processing.org](http://processing.org) i brug :

- [Metamorphosis](http://vimeo.com/1747316) from [Glenn Marshall](http://vimeo.com/user656427) on [Vimeo](http://vimeo.com).
- [Processing – Connexions Part 2](http://vimeo.com/24930344) from [Alexandre Le Guillou](http://vimeo.com/bopl) on [Vimeo](http://vimeo.com).
- [http://www.openprocessing.org/](http://www.openprocessing.org/ "openprocessing.org")

Det er forholdsvis nemt at lære at arbejde i Processing, selv hvis man ingen erfaring har, og derfor er sproget enormt populært hos designere, kunstnere og hobbyfolk verden over, hvor det bruges til at lave alt fra simple prototyper på interaktion eller funktionalitet, til store interaktive installationer med lyd og video.

I løbet af de fire workshops vil OSAA præsentere deltagerne for grundlæggende funktioner i forhold til at fremstille grafik, interaktion med mus/tastatur, billedmanipulation, samt basale kode teknikker

Forløbet er vendt mod begyndere og kodeerfaring er ikke et krav. Erfarne kodere der kunne tænke sig at høre mere om Processing er selvfølgelig også velkomne.

De programmer man laver i Processing kører som almindelige programmer både på Mac, Windows, Linux og kan endda køre i en webbrowser. Se mange spændende ekspempler [http://www.openprocessing.org/](http://www.openprocessing.org/ "openprocessing.org")

## Praktiske oplysninger

**Torsdage kl 19.00 – 21.00**

**Workshop 1 : 17 / 11  
Workshop 2 : 24 / 11  
Workshop 3 : 1 / 12  
Workshop 4 : 8 / 12**

**Pris** : 50 kr. pr. gang (50 kr. rabat pr. gang for betalende medlemmer). Tilmelding og betaling foregår via [Safeticket ApS](https://osaa.safeticket.dk/), som har været så flinke at sponsere et billetsystem til foreningen.

Indtjeningen går ubeskåret til OSAA.

Se flere informationer om selve workshoppen på vores wiki:[ Processing Workshops](https://www.osaa.dk//wiki/index.php/Processingworkshops "Processing Workshops")
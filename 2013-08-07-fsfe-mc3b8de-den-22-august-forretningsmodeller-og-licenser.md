---
id: 1512
title: 'FSFE-møde den 22. august: Forretningsmodeller og licenser'
date: '2013-08-07T20:48:18+02:00'
author: agger
layout: post
guid: 'http://osaa.dk/?p=1512'
permalink: /index.php/2013/08/fsfe-m%c3%b8de-den-22-august-forretningsmodeller-og-licenser/
categories:
    - Arrangementer
---

[ ![FSFE Fellowship Logo](http://www.gianfrancopellegrino.com/blog/wp-content/uploads/2011/02/logo.png) ](http://wiki.fsfe.org)  
**Tid og sted:** [Open Space Aarhus](https://www.osaa.dk/), [Bryggervej 30](http://findvej.dk/Bryggervej30,8240) torsdag den 22. august kl. 19.00-21.00

**Dagsorden**

- Goddag og velkommen – kort introduktion til FSFE for nye deltagere (15 minutter)
- **Fri software og forretning:** Det er vigtigt at firmaer kan tjene penge for fri software. Ofte er modellerne fine, men andre gange er de mindre fine i kanten og tangerer *ransomware* når f.eks. installationsprogrammer holdes proprietære. Hvilke modeller er i orden? (15 minutters oplæg + op til 30 minutters diskussion)
- Pause (10 minutter)
- **Oplæg:** De vigtigste licenser (15 minutter)
- Arbejde med nyt website for OpenSource.dk(15 minutter)
- Planlægning af næste møde og fremtidige initiativer (20 minutter)
- Eventuelt (? minutter)

Formålet med disse møder er at styrke erfaringsdelingen og netværket af folk, der arbejder med fri software.

FSFE (Free Software Foundation Europe) arbejder for at udbrede fri software, og deres “Fellowship Meetings” er et oplagt forum for et møde som dette. Man behøver ikke at være medlem af FSFE for at deltage.

Vi vil gerne på disse møder tage udgangspunkt i deltagernes erfaringer med fri software i det daglige arbejde – og de problemer, vi måtte støde på i den forbindelse. Altså lave en slags “erfa-gruppe” for fri software.

Vi kunne starte eventuelle politiske/holdningspåvirkende initiativer ud fra, hvor vi faktisk oplever, at skoen trykkker.

Vel mødt til alle interesserede i Open Space Aarhus torsdag den 22. august kl. 19!
---
id: 1578
title: 'FSFE-møde 16. januar: Krypteret email med PGP'
date: '2014-01-07T08:27:47+01:00'
author: agger
layout: post
guid: 'http://osaa.dk/?p=1578'
permalink: /index.php/2014/01/fsfe-m%c3%b8de-16-januar-krypteret-email-med-pgp/
categories:
    - Arrangementer
---

**Tid og sted:** [Open Space Aarhus](https://www.osaa.dk/), Katrinebjergvej 105, Århus N

**Dagsorden**

- Goddag og velkommen – kort introduktion til FSFE for nye deltagere (10 minutter)
- Kryptering af email med PGP og GPG – introduktion til keysigning (20-25 minutter)
- Spørgsmål og keysigning (25-30 minutter)
- Pause (10 minutter)
- LibreOffice konference/hackfest (10 minutter)
- Arbejde med nyt website, der skal demonstrere fordelene ved fri software (20 minutter)
- Eventuelt + planlægning af næste møde (20 minutter)

Formålet med disse møder er at styrke erfaringsdelingen og skabe netværk blandt folk, der arbejder med fri software.

FSFE (Free Software Foundation Europe) arbejder for at udbrede fri software, og det er også et hovedformål for arbejdet i FSFE Århus. Man behøver ikke at være medlem af FSFE for at deltage.

På møderne tager vi udgangspunkt i deltagernes erfaringer med fri software i det daglige arbejde – og de problemer, vi måtte støde på i den forbindelse. Det er altså både en politisk arbejdsgruppe og en faglig/teknisk “erfa-gruppe” for folk med interesse for fri software.

Til dette møde vil vi især snakke privatliv og kryptering af email med fri software.

Derefter vil vi kort tale om status for [LibreOffice](http://www.modspil.dk/LibreOffice)-konferencen og herefter fortsætte arbejdet med at lave en ny hjemmeside til [opensource.dk](http://www.opensource.dk).

Vel mødt til alle interesserede torsdag den 16. januar kl. 19!
---
id: 1082
title: 'Foreningen mangler medlemmer'
date: '2011-10-08T20:29:50+02:00'
author: Flemming
layout: post
guid: 'http://osaa.dk/?p=1082'
permalink: /index.php/2011/10/aaargh/
categories:
    - '1'
---

Efter at have mistet 4 betalende medlemmer i oktober måned er vi nu nede på 51, det er meget tæt på de 49 som skal til for at betale de faste udgifter hver måned.

Vi er ikke i umiddelbar fare for at gå rabundus i morgen, men vi får ikke sparet nogen penge op til når vi skal flytte. Hvis udviklingen fortsætter vil vi fra næste måned af have underskud på månedens regnskab og i løbet af 5 måneder vil opsparingen være brugt op.

Fra bestyrelsens side har vi forsøgt at markedsføre os via alle de kanaler vi kender, men det ser ikke ud til at det er nok.

OSAA har brug for hjælp fra alle til at finde flere betalende medlemmer, det du kan gøre er:

- Brug OSAA aktivt og hav det sjovt.
- Opgrader til betalende medlem, hvis du er gratis-medlem.
- Fortæl folk om OSAA.
- Tag en ven med til T³ eller en anden tirsdag.
- Find på noget spændende der kan trække nye folk til og gør det.
- Find eksisterende grupper der har brug for lokaler og fortæl dem om OSAA.
- Hjælp med at få OSAA nævnt i medierne.
- Find sponsorer til OSAA og OSAAs projekter.
- Hjælp os med at finde på flere måder at få OSAA til at vokse.
- Hjælp bestyrelsen med at finde ud af hvad der skal gøres for at gøre medlemmerne gladere

Har du en ide til et nyt tiltag så skriv til mailinglisten på:  
<openspaceaarhus@googlegroups.com>

Vi har masser af plads til mange flere, meget mere aktive medlemmer, så lad os finde dem!
---
id: 1281
title: '26. marts: FSFE Fellowship Group &#8211; arbejdsgruppe om fri software'
date: '2012-03-22T07:06:24+01:00'
author: agger
layout: post
guid: 'http://osaa.dk/?p=1281'
permalink: /index.php/2012/03/26-marts-fsfe-fellowship-group-arbejdsgruppe-om-fri-software/
categories:
    - '1'
    - Aflysninger
    - T³
---

[![](https://fsfe.org/about/graphics/logo.png "FSFE logo")](http://fsfe.org/)

Ved det første møde i den nystartede arbejdsgruppe om fri software i [Open Space Aarhus](../../) var vi 9 deltagere alt, og du kan se et referat [her](http://wiki.fsfe.org/Referat29Feb2012http://wiki.fsfe.org/Referat29Feb2012). Vi vedtog at fortsætte med at mødes den sidste mandag i hver måned, hvilket vil sige, at næste møde bliver *mandag den 26. marts*.

Gruppen har fået [sin egen wiki-side](http://wiki.fsfe.org/groups/Aarhus?highlight=%28%5CbCategoryFellowshipGroup%5Cb%29) på [FSFEs wiki](http://wiki.fsfe.org/), som vil fungere som hjemmeside og præsentation af gruppens arbejde. Her finder du også [dagsordenen for næste møde](http://wiki.fsfe.org/Referat26Marts2012). For at rette i wikien skal du først oprette et login. Alle betalende fellows (støttemedlemmer) i FSFE kan logge ind med deres standardlogin til FSFEs hjemmeside – men alle andre kan oprette et gæstelogin. Det står dig altså frit for at oprette et login og opdatere beskrivelsen eller tilføje et punkt på dagsordenen, hvis du mener, det er en god idé.

Der er også oprettet en mailing-liste, som du kan tilmelde dig, hvis du gerne vil følge gruppens arbejde og komme med forslag til, hvad vi kan beskæftige os med – klik ind på denne side for at tilmelde dig:

<https://lists.fsfe.org/mailman/listinfo/aarhus>

Lad mig gentage, hvad jeg skrev i mit første indlæg om den nye arbejdsgruppe:

> Møderne vil foregå i regi af [Free Software Foundation Europe (FSFE)](http://fsfe.org/), og de vil fungere som et regelmæssigt “[Fellowship Meeting](http://wiki.fsfe.org/CategoryFellowshipGroup)“, som det allerede foregår i 21 byer rundt omkring i Europa. Så hvis du allerede er [Fellow](http://fellowship.fsfe.org/) i FSFE, er disse møder for dig. Hvis ikke, er de også for alle, som er interesserede i at mødes med arbejdet omkring fri software i Danmark.
> 
> Den nye arbejdsgruppes *formål* er:
> 
> - at arbejde for at udbrede kendskabet til fri software i Danmark
> - at arbejde for at udbrede bevidstheden om værdierne bag fri software i Danmark
> - at arbejde for at udbrede brugen af fri software i Danmark.

Ved mødet d. 26. bliver der et *oplæg ved Ole Nielsby om brugerstyret interaktion*. Vi vil også fortsætte diskussionen om muligheden for at søge indflydelse ved at rette henvendelse til det politiske liv, og for at danne en arbejdsgruppe i [Smart Aarhus](http://www.smartaarhus.dk/), der kan komme med anbefalinger for brugen af fri software i Aarhus Kommune.

Så vel mødt **mandag den 26. marts kl. 19.00!**
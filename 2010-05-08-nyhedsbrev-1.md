---
id: 3
title: 'Nyhedsbrev 1'
date: '2010-05-08T14:19:31+02:00'
author: pedersen
layout: post
guid: 'http://osaa.dren.dk/blog/?p=3'
permalink: /index.php/2010/05/nyhedsbrev-1/
tags:
    - folkelab
---

## Oprettelse af foreningen

Den 20. april 2010 blev Open Space Aarhus formelt stiftet.

<div style="margin-left: 40px;">[Referatet fra den stiftende generalforsamling](http://www.openspaceaarhus.dk/index.php/Generalforsamling_referat "Referatet fra den stiftende generalforsamling")  
[Vedtægterne for foreningen](http://www.openspaceaarhus.dk/index.php/Vedt%C3%A6gter "Vedtægterne for foreningen")</div>Vi fik valgt en bestyrelse:

- Mark Moore: Elektronik-teknolog, kasserer for Hack Århus. ([http://moore.dk](http://moore.dk/ "http://moore.dk"))
- Jacob Toft Pedersen: Læser datalogi, Formand for Hack Århus, bestyrelsesmedlem i ØJLUG. ([http://rotand.dk](http://rotand.dk/ "http://rotand.dk"))
- Helle Friis Petersen: Datalog, bestyrelsesmedlem i ØJLUG. ([http://hfp.dk](http://hfp.dk/ "http://hfp.dk"))
- Markus Petersen: Studerer IT, medlem af Hack Århus ([https://www.markuspetersen.dk/](https://www.markuspetersen.dk/ "https://www.markuspetersen.dk/"))
- Flemming Frandsen: Datamatiker, medlem af Hack Århus ([http://dren.dk](http://dren.dk/ "http://dren.dk"))
- Martin Pihl: Selvstændig med egen Ubuntu-virksomhed, medlem af Ubuntudanmark ([http://o-biz.dk](http://o-biz.dk/ "http://o-biz.dk"))
- Kasper Jensen: Elektronikfagtekniker, medlem af Hack Århus.

[Billeder fra den stiftende generalforsamling](https://www.hackaarhus.dk/zen/index.php?album=osaa-generalforsamling "Billeder fra den stiftende generalforsamling") Her kan du også se billeder fra andre Open Space Aarhus og Hack Århus møder.Ved første bestyrelsesmøde blev der valgt en formand og en kasserer:

- Formand for Open Space Aarhus: Helle Friis Petersen
- Kasserer for Open Space Aarhus: Mark Moore

> “Tillid er godt – kontrol er bedre… Men der er intet så godt som chokoladekage”
> 
> <div style="text-align: right;">Mark Moore – kasserer</div>

## Status for medlemsantallet

Vi startede på at føre medlemslisten d. 21/4 2010. Efter 16 dage har vi samlet 24 potentielle medlemmer, som vil støtte projektet med et betalt medlemsskab. Vores X-tal kugle siger, at der er gode chancer for, at vi runder 34 inden for en uge og 40 inden 1/6 2010.

## Lokaler

På Bryggervej 30 ligger en af Århus Købmandsskoles gamle bygninger. I stueplan er der en kantine med flere gode egenskaber:

- Kantinen er stor, totalt er der omkring 260 m².
- Der er et lille industrikøkken med vandhaner og udsugning.
- Der er to mindre opbevaringsrum, hvert på ca. 3×3 meter, et i hver ende af køkkenet.
- Der er et rullegitter, der gør det muligt at lukke af til køkken og depotrum.
- Udlejer har givet os et tilbud, der gør det muligt at starte med kun 28 betalende medlemmer.

Takket være en forstående udlejer kan vi starte med en meget lav husleje de første par måneder. Startrabatten betyder at huslejen stiger over tid, så efter 2 måneder skal vi have 38 medlemmer og fra måned 5 skal vi have 52 medlemmer.Lige nu har vi 24 betalende medlemmer. Blot 4 medlemmer mere og vi kan skrive lejeaftalen under. Vi regner med de sidste medlemmer melder sig ind inden for en uges tid, så vi kan flytte ind d. 1/6 2010.Der er en video-rundtur fra lokalerne her: [http://www.youtube.com/watch?v=agg93xIc80U](http://www.youtube.com/watch?v=agg93xIc80U "http://www.youtube.com/watch?v=agg93xIc80U")

## Udstyr og grej

Over tid regner vi med at kunne samle doneret og købt værktøj til det fælles værksted, men allerede nu råder foreningen over en del grej.Flemming har været på konkursauktion hos Euroflex og købt nogle ting, som Open Space Aarhus kan låne og senere købe billigt, når der er penge i kassen. Det drejer sig om essentielle ting som:

- 720p DLP Projektor med 3000 timer tilbage i pæren.
- 3 Indrustristøvsugere til brug under rengøring og tilkobling af værktøj
- Stor metal rundsav
- 1200 dpi HP netværks-laserprinter
- Sidst men ikke mindst et “to hovedet monster” af et fadølsanlæg.

Jacob har sagt, at han glæder sig til at have et sted, hvor han kan stille sin hjemmebryggede CNC-maskine, så der er flere, der kan få mulighed til at bruge den.

## Kontigentindkrævning

Kontingentet er 150 kr pr. måned. Betalingen foregår ved at lave en bankoverførsel med din email adresse i kommentarfeltet senest den sidste bankdag i hver måned.

**Open Space Aarhus’ kontooplysninger er: Reg.nr.: 1982 Konto nr.: 0741891514**

Indbetalinger uden gyldig email adresse vil blive betragtet som donationer. Den første betaling dækker kontingent i juni og ville normalt skulle betales mandag 31/5, men betal dog gerne allerede i dag, så vi kan få betalt depositum til lokalerne og få sat os på dem. Næste kontingentbetaling er sidste bankdag i juni (30/6) og dækker juli, så lav en fast betaling i netbanken hver måned. På den måde har vi pengene den 1. i hver måned.

## Sponsorater

Vi har fået et forhåndstilsagn om sponsorater: 2 styk af 3-4000 kr. Så snart aftalen er helt i hus, vil du høre mere om, hvem det er.Kender du en virksomhed, der kunne tænkes at sponsorere Open Space Aarhus, vil vi meget gerne vide det. Vi har en foreløbig liste på vores wiki, og her må du meget gerne tilføje potentielle sponsorer.

## Bliv aktiv og spred ordet

Vi er ved at sætte en ny server op med WordPress og Mediawiki. Vi mangler stadigt en “grafisk identitet” – er det noget som du kan finde ud af at lave eller kender du en dygtig grafiker? I så fald vil vi meget gerne høre fra dig.Vi har brug for at nå ud til så mange som muligt, og her kan du hjælpe Open Space Aarhus ved at blive “Ambassadør”. Blog, Tweet, facebook og alt hvad du kan. Vi kan nå langt ud og til de rigtige folk ved at bruge sociale medier.Brug gerne wikien til at notere hvem/hvor du har lavet invitationer, så andre ikke gør det samme, og så vi alle sammen kan følge lidt med i, hvordan ordet bliver spredt. Sidst men ikke mindst så andre kan låne ideer og få budskabet endnu længere ud.

<div style="text-align: center;">**Næste OSAA-møde er den 11. maj kl 19:00 i Zuse lokalerne.** </div>Der er en dagsorden og mere information på wikien: [http://www.openspaceaarhus.dk/index.php/Referat20100511](http://www.openspaceaarhus.dk/index.php/Referat20100511 "http://www.openspaceaarhus.dk/index.php/Referat20100511")

[](http://www.openspaceaarhus.dk/index.php/Referat20100511 "http://www.openspaceaarhus.dk/index.php/Referat20100511")Der vil blandt andet være en lille ekskursion til Bryggervej for at se hvad det er for et lokale, der er i spil. Skriv venligst på mailisten, hvis du vil med, da vi pt kun har kørelejlighed til dem vi ved der kommer – men ellers er det ikke længere væk end at man hurtigt kan cykle.

Hvis du ikke blev valgt ind i bestyrelsen – fortvivl ej. Der er stadig rige muligheder for at deltage i arbejdet omkring OSAA. Alle møder er åbne for medlemmer – og vi vil hjertens gerne have at **DU** dukker op !
---
id: 637
title: 'Ubuntu release-arrangement i Storcenter Nord'
date: '2010-11-09T20:02:03+01:00'
author: Helle
layout: post
guid: 'http://osaa.dk/?p=637'
permalink: /index.php/2010/11/ubuntu-release-arrangement-i-storcenter-nord/
tags:
    - s3
---

Lørdag den 20. november vil Ubuntu Aarhus markere udgivelsen af den  
nyeste version af Ubuntu, 10.10 “Maverick Meerkat”.

Markeringen vil ske som en uddeling af CD’er og introduktion til Ubuntu  
på opstillede computere på en stand i Storcenter Nord. Dette center er  
rimeligt befærdet om lørdagen og ligger lige i nærheden af IT-byen og  
Datalogisk Institut.

Vi har en lidt ufuldendt wikiside, hvor man er velkommen til at  
skrive sig på under vagtplanen, eller til at komme med alle de rettelser  
til, man har lyst:  
[](https://www.osaa.dk//wiki/index.php/Ubuntu-release-arrangement)

<https://www.osaa.dk//wiki/index.php/Ubuntu-release-arrangement>

CD-uddeling og demonstration af Ubuntu vil foregå i centrets åbningstid  
10-16, hvorefter vi vil trække os tilbage til Open Space Aarhus til lidt  
hygge med mad og øl og den slags.

Hjælp modtages meget gerne både til uddelingen og til hyggen! Send en  
email til Carsten Agger (agger@modspil.dk), hvis du overvejer at  
komme – the more the merrier :-). Vi får brug for folk,  
der vil påtage sig totimesvagter ved standen, så vi kan være sikker på  
hele tiden at have en bemanding på mindst to mennesker, altså 10-16. Der  
må selvfølgelig gerne være mange flere. 🙂 Sig også til, hvis du har  
mulighed for selv at tage en computer med til demo under CD-uddelingen.  
Vi har allerede én egnet stand, men hvis der er mange computere, kan det  
være fint med ekstra borde.
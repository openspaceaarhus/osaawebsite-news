---
id: 1431
title: 'Techlab på Hovedbiblioteket. Detaljeret plan:'
date: '2013-01-30T21:34:07+01:00'
author: robotto
layout: post
guid: 'http://osaa.dk/?p=1431'
permalink: /index.php/2013/01/techlab-pa-hovedbiblioteket-detaljeret-plan/
tags:
    - s3
---

Open Space Aarhus flytter ind på hovedbiblioteket i februar, og driver “hackerspace” i forhallen. I løbet af måneden afholder vi en række arrangementer, for at lokke folk til og vise hvad vi kan. Dette hakcerspace er en del af et overordnet biblioteks-udviklings projekt kaldet: “Aarhus Folkelab”

Vi pakker tingene på tirsdag d. 29. og så kommer der en en flink mand i en transporter fra biblioteket og henter det torsdag d. 31. fra 10:00-12:00

Der vil være almindeligt hackerspace i hele bibliotekets åbningstid (10-18 man-fre, 10-14 lør) Men da det er åbent for alle, og der givetvis vil komme folk forbi som får brug for en intro/hjælpende hånd, vil der hele tiden være “bemanding” på standen. Bemandingen vil bestå af Mig, og andre frivillige OSSA’ianere som kunne tænke sig at sprede budskabet om åben teknologi til masserne, og måske ogs DIG?

Alle arrangementer, og andre vigtige datoer er på OSAA’s google kalender, som du kan se [her](https://www.osaa.dk//kalender), eller i miniudgave DEROVRE—&gt;  
Google kalenderen kan tilgås som: XML , iCal eller HTTP fra ovenstående link.

**Arrangementsplan, Hackerspacet Aarhus Folkelab, februar:**

**Tirsdag 5.2.2013 kl. 19-22:** TechTalkTuesday: små tekniske foredrag, om diverse emner som taleren “brænder for” [Program for aftenen](http://t3.osaa.dk).

**Tirsdag, onsdag, torsdag (12., 13., og 14. februar kl. 10-12):** Vinterfeireaktiviteter, primært for børn, Lær at lodde, kom og byg børstobotter og leg med littlebits

**Mandag 18.2. kl. 16-18:** Crypto party: Lær om privatliv på nettet, og om hvordan det er dit ansvar og ikke mindst HVORDAN GØR DU NOGET VED DET!! (arrangeres af vores helt egen Carsten Agger)

**Torsdag 21. og Lørdag den 23.:** Introduce a girl to engineering day / AdaDays \[tag en pige med og vis hende den spændende verden vi lever i\] – Arrangeret af vores helt egen Inger!!

**Onsdag 27.2. kl.16-18:** Nerdy Jewelry – Lav smykker og pynt med gamle computerdele. Inger strikes again!

Vel mødt, kære hackere!  
~Mark
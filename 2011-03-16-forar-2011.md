---
id: 779
title: 'Forår 2011'
date: '2011-03-16T16:26:50+01:00'
author: pedersen
layout: post
guid: 'http://osaa.dk/?p=779'
permalink: /index.php/2011/03/forar-2011/
tags:
    - folkelab
---

Det er ved at være et godt stykke tid siden at der er kommet er reelt nyhedsbrev ud og det vil vi gerne råde bod på nu.

Som du sikkert ved er det ikke fordi at der ikke er sket noget, nok nærmere fordi der er sket så meget at der ikke lige er nogen der har haft tid til at skrive om det.

## [tl;dr](https://secure.wikimedia.org/wikipedia/en/wiki/Wikipedia:Too_long;_didn%27t_read) versionen

Lokalerne er blevet smukke, seniorer uden grænser er vokset ud af lokalerne, vi har afholdt mange arrangementer, der er brug for nyt blod til bestyrelsen og derfor er det godt at der snart er generalforsaming

# The open space

Det er gået fremad med lokalerne, der er efterhånden en del der har givet en hånd med en weekend / eftermiddag for at gøre lokalerne bedre. CNC-rummet har fået installeret borde, stikkontakter og rullende skuffe/hylde – opbevaring.

Væggen er til mødelokalet er blevet bygget færdig og malet færdig på indersiden, den står nu funklende og klar med whiteboard og projektorlærred. Vi har fået udvidet sofahjørnet med to nye (brugte) sofaer og biblioteket har fået endnu mere literatur på hylderne.

Vi har også fået ændret vores internet abonement til skyline – det burde betyde en hurtigere forbindelse. Men antenneforholdene er ikke optimale og af en aller anden bizar årsag virker det ikke med ssh, med mindre man laver nogle ret [interesseante ændringer i sin .ssh/config](http://ssh.osaa.dk) .

# Seniorer uden grænser

Der er flere der får muligheden for at få en computer, men det betyder også at det kræver mere opbevaringsplads. Vel og mærke opbevaringsplads som Open Space Aarhus ikke har, så desværre har Seniorer uden grænser valgt at flytte videre til nye lokaler. Vi ønsker selvfølgeligt ComSug tillykke, mange tak for at have været med at til gøre opstarten af OSAA mulig og alt mulig held og lykke fremover – og mon ikke ComSug kommer til en T³ og fortæller om solceller og Ubuntu i Afrika?

# Folkeoplysende virksomhed

[ZABLET’](http://fo-workshop.osaa.dk)en er kommet til Århus, vi afholdte en [beta workshop](https://www.osaa.dk//gallery/index.php?album=loddeworkshop) med stor succes og i samarbejde med FO-Århus skulle der så være en workshop i Marts, uheldigvis var det ikke den store succes. Noget tyder på at vi kan finde vores publikum bedre via internettet og vennners venner end via et trykt katalog. Det er vores plan at bruge ZABLET’en som udgangspunkt for en kode-workshop engang i fremtiden, i den forbindelse skulle vi bruge nogle programmers og her kontaktede vi [EBV](http://www.ebv.com/) og ja de donererede nogle AVR programmers og [andet elektronik](https://www.osaa.dk//gallery/index.php?album=EBV-visit).

Vi var en gruppe afsted til [Open Source Days](http://opensourcedays.org) der var et tinckertrack hvor OSAA og vores københavnske kollegaer [Labitat](http://labitat.dk) stod for foredragene. Vi var desuden nede og se deres lokaler ogh avde rig mulighed for at snakke med dem om hvordan de gjorde tingene derover på sjælland. Det var alt i alt en fornøjelig og lærerig tur.

Der har være forskellige minifordrag og workshops i forbindelse med Hack Århus om tirsdagen det sidste stykke tid, der har været noget om instrumenter som strømforsyninger og oscilioscoper og design af kredsløb med LT-spice. For tiden køre der en uformel række af workshops i at designe kredsløb og print med KiCAD.

Der er så småt kommet gang i OSAA’s store laser projekt der var et kickoff arrangment i forbindelse med en T³ og mange kom med deres ideer, der er mere information og diskussion bland andet på [Hack Århus’s forum](http://www.hackaarhus.dk/forum/viewforum.php?f=8)

# Mandefald i bestyrelsen

En gået ud pga skole, en pga tvillinger og formanden har fået nyt arbejde, det er nok også noget af baggrunden for at frekvensen af nyhedsbreve ikke har været så høj på det sidste. Heldigvis er der snart generalforsamling og så kan vi få nogle friske kræfter med i bestyrelsen.

Vær med til at bestemmer hvornår vi skal afholde generalforsamling [på denne doodle](http://doodle.com/ckapt3icmr2eeqqw)

Overvej om det ikke er noget for dig, at være med til at præge Open Space Århus’s fremtid – ved at blive valgt ind i bestyrelsen. Vi har også et ønske om fleksibilitet og åbenhed – så du kan stadigt deltage i arbejdet selvom du ikke er blevet valgt.
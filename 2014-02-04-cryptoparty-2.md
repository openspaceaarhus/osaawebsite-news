---
id: 1607
title: Cryptoparty
date: '2014-02-04T21:26:20+01:00'
author: agger
layout: post
guid: 'http://osaa.dk/?p=1607'
permalink: /index.php/2014/02/cryptoparty-2/
categories:
    - Arrangementer
tags:
    - cryptoparty
---

Søndag den 9. februar afholder vi årets første **[cryptoparty](https://en.wikipedia.org/wiki/Cryptoparty "https://en.wikipedia.org/wiki/Cryptoparty")** i Aarhus! Cryptoparties er en global bevægelse med det soleklare formål at bringe fri, god og frem for alt sikker krypteringsteknologi ud til masserne. Yeps, det er dig, din gamle mor og alle du kender, som vi taler om! Du behøver altså med andre ord ikke at være nørd for at deltage, tværtimod; vi vil meget gerne ud over det almindelige segment af teknisk interesserede, da vi mener, at alle kan lære at IT på en god og sikker måde.

Planen er at afholde et cryptoparty mindst en gang om måneden i løbet af 2014, så hold løbende øje med siden her, eller check OSAA’s [kalender](https://www.osaa.dk//kalender/ "https://www.osaa.dk//kalender/") for løbende info.

**På søndag** gør vi det *un plugged*, ud fra hvad deltagerne ønsker at høre/lære noget om. Hvis der ikke er nogen ønsker fra deltagerne, trækker vi et oplæg op af hatten. Da vi regner med at der er en del nye, vil vi desuden holde en (kort) generel introduktion til it-sikkerhed, baseret på vores foredrag i december. Tag en håndfuld venner og en pose snacks med, så ses vi på søndag!

**Tid:** Søndag d. 9. februar 2014 kl. 14-17  
**Sted:** [Open Space Aarhus](http://www.osaa.dk "http://www.osaa.dk"), Katrinebjergvej 105, 8200 Aarhus N

**Program:**

- <div>Generel intro og præsentation af forskellige sikkerhedskoncepter (30 minutter)</div>
- <div>Deltagerne siger hvad de vil lære noget om (15 minutter)</div>
- <div>Arrangørerne siger noget klogt og/eller trækker en kanin op af hatten (30-60 minutter)</div>
- <div>(pause)</div>
- <div>Fri leg med krypto-software – tag din egen computer med! (60 minutter)</div>
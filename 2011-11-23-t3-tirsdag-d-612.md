---
id: 1158
title: 'T³ Tirsdag d. 6/12'
date: '2011-11-23T08:00:58+01:00'
author: Flemming
layout: post
guid: 'http://osaa.dk/?p=1158'
permalink: /index.php/2011/11/t3-tirsdag-d-612/
categories:
    - '1'
---

Tirsdag d. 6 december, kl 19:00, afholder OSAA traditionen tro T³.

I anledning af måneden hygger vi igennem med æbleskiver og gløgg i pauserne.

Der er to store foredrag på programmet:

**Aske Simon Christensen aka Bleuberry/Loonies: Crinkler – vejen til meget små EXE-filer på Windows.**

Crinkler er et værktøj til at producere meget små eksekverbare filer for programmer skrevet i C/C++ eller assembler.

Det bliver brugt i stor udstrækning indenfor demoscenen til 4k-introer, dvs. programmer der viser animeret grafik og spiller musik på kun 4 kilobytes.

Foredraget vil indeholde en introduktion til Crinkler og en demonstration af, hvordan det bruges i praksis. Vi vil herefter dykke ned under motorhjelmen og se på, hvilke (mere eller mindre beskidte) tricks Crinkler benytter sig af for at klemme alle overflødige bytes ud af en EXE-fil.

**Kasper Buus: Introduktion til fluids simulering, real time og offline i computer grafik.**

Målet er at alle har en bedre forståelse af hvad fluids er og hvad det handler om i computer grafik.

Vi vil se på nogle videoer som illustrerer meget godt hvad fluids kan være. Derefter vil vi kikke på hvilke skridt der er i et fuld gennemløb af en simulering.  
Vi vil også kikke overordnet på to forskellige approximationer af matematiske modeller Lattize Boltzmann metoden og Navier Stokes.

Der er indlagt pauser til socialisering, gløggning og æbleskivning under vejs. Som sædvanligt starter vi med at hacke og hygge kl 16, så duk gerne op tidligere end kl 19.
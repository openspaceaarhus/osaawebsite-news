---
id: 1296
title: 'FSFE Fellowship-møde &#8211; næste gang mandag den 30. april'
date: '2012-04-25T07:02:23+02:00'
author: agger
layout: post
guid: 'http://osaa.dk/?p=1296'
permalink: /index.php/2012/04/fsfe-fellowship-m%c3%b8de-n%c3%a6ste-gang-mandag-den-30-april/
categories:
    - '1'
    - Aflysninger
---

Mandag den 30. april mødes vi igen i Open Space Aarhus for at [snakke om fri software](http://wiki.fsfe.org/groups/Aarhus?highlight=%28%5CbCategoryFellowshipGroup%5Cb%29) og hvad der kan og skal gøres for at udbrede kendskabet til det her i Danmark.

Ved det sidste møde 26. marts holdt Ole Nielsby et spændende oplæg om brugerdrevet innovation og forskellige tilgange til softwareudvikling og hvad de betyder for fri software. Du kan læse mere om, hvad han sagde, i [referatet](http://wiki.fsfe.org/Referat26Marts2012).

Ved mødet i marts besluttede vi at gå ind i arbejdet med [OSAAs Smart Aarhus-arbejdsgruppe,](https://www.osaa.dk//2012/03/borgerdrevet-innovation-og-open-everything/) som også kommer til at handle om fri software. Det kommer til at tale mere om den 30. april. Du kan se den foreløbige [dagsorden](http://wiki.fsfe.org/groups/aarhus/Referat30April2012) til mødet her:

- Goddag og velkommen
- Valg af dirigent og referent
- Indkomne forslag
- [Smart Aarhus – den nye arbejdsgruppe ](http://www.smartaarhus.dk/arbejdsgrupppe-borgerdrevet-innovation-og-open-everything/)
- Opfølgning fra sidste gang
- [Free your Android](http://fsfe.org/campaigns/android/android.html)
- Eventuelt

Hvis du gerne vil fælge gruppens arbejde, kan du tilmelde dig mailing-listen:

<https://lists.fsfe.org/mailman/listinfo/aarhus>

Næste gang er som sagt mandag d. 30. april kl. 19.00. **Alle er velkomne!**

Her er gruppens formål som først annonceret:

> Møderne vil foregå i regi af [Free Software Foundation Europe (FSFE)](http://fsfe.org/), og de vil fungere som et regelmæssigt “[Fellowship Meeting](http://wiki.fsfe.org/CategoryFellowshipGroup)“, som det allerede foregår i 21 byer rundt omkring i Europa. Så hvis du allerede er [Fellow](http://fellowship.fsfe.org/) i FSFE, er disse møder for dig. Hvis ikke, er de også for alle, som er interesserede i at mødes med arbejdet omkring fri software i Danmark.
> 
> Den nye arbejdsgruppes *formål* er:
> 
> - at arbejde for at udbrede kendskabet til fri software i Danmark
> - at arbejde for at udbrede bevidstheden om værdierne bag fri software i Danmark
> - at arbejde for at udbrede brugen af fri software i Danmark.

Hvis du selv har et emne, du gerne vil have taget op eller som du vil, at vi skal tale om, er du velkommen til at møde op og få det på dagsordenen. Du kan også bare gå ind på[ wiki-siden](http://wiki.fsfe.org/groups/aarhus/Referat30April2012) og selv sætte det på (du skal først oprette et login til FSFEs wiki, hvis ikke du har et i forvejen).

<div></div>
---
id: 2438
title: 'Jagten på lokaler til OSAA'
date: '2019-06-19T08:21:44+02:00'
author: Flemming
layout: post
guid: 'http://osaa.dk/?p=2438'
permalink: /index.php/2019/06/jagten-pa-lokaler-til-osaa/
---

Der er nok ikke mange der har overset det, men OSAA er blevet opsagt af vores udlejer og vi skal være ude om et år og vi har stadig ikke skyggen af en chance for at finde lokaler vi kan betale og bruge.

Efter at have brugt mange timer de sidste måneder på at søge efter lokaler, så er jeg nået frem til at dette meget vel kan være den krise der tager livet af foreningen.

Ind til videre er **alle** muligheder andre steder end Aarhus S (Viby / Slet / Højbjerg) blevet skudt ned, de fleste fordi det er alt for dyre.

Hvis man ønsker at OSAA skal flytte til andre steder end Aarhus S, så skal man til at lægge sig i selen, for det kommer ikke til at ske af sig selv.

Det er kun ca 40% af medlemmerne der synes at Viby er et fedt sted at være, så det betyder at vi kun kan regne med ca. 30 betalende medlemmer, mao. bliver budgettet meget lavt, så lige nu ser det ud til at OSAA kommer til at flytte i små (100 m²) lokaler i Aarhus S.

Da der ikke rigtigt er udbudt lokaler offentligt vi kan bruge, så skal vi til at bruge vore egne forbindelser for at finde noget der ikke er udbudt.

Der må da være medlemmer i OSAA, som lige kender nogen der har en kælder eller et lager til overs et sted i Aarhus som vi kan få lov til at leje, så kom ud af busken!

- Ryst træet!
- Ind i kampen!
- Hvis ikke DU gør noget, så sker det ikke!
- Mener du at vide at kommunen eller andre har noget, så spørg dem og få en pris!

Skriv emner ind på wikien: <http://lokaler2020.osaa.dk/> eller skriv på mailinglisten.
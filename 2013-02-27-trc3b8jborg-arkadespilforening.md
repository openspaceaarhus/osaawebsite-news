---
id: 1465
title: 'Trøjborg arkadespilforening'
date: '2013-02-27T11:00:39+01:00'
author: pedersen
layout: post
guid: 'http://osaa.dk/?p=1465'
permalink: /index.php/2013/02/tr%c3%b8jborg-arkadespilforening/
categories:
    - '1'
---

Endnu en forening vil til at bruge Open Space Aarhus!

Læs endnu mere om hvem og hvorfor i denne velkomst hilsen:

> Kære OSAA,
> 
> Tak fordi I vil lade os flytte ind og blive en del af Open Space Aarhus!
> 
> Trøjborg Arkadespilforening er en nystiftet forening som har til formål at formidle og bevare interessen for arkadespil.  
> Vi er igang med at etablere os, og nu har vi overstået den vigtigste hurdle, nemlig at finde et sted at bo!
> 
> Det at interessere sig for arkadespil handler selvfølgeligt om at spille dem, men da meget af det er noget gammelt hardware indbefatter det også en del roden, lodden og hacken. Derfor synes vi det er helt oplagt at være ved OSAA.
> 
> Det der konkret (og synligt) vil ske ude på Bryggervej er at vi over den næste måneds tid flytter 3 japanske arkademaskiner ind, og I sandsynligvis vil se nogle nye ansigter derude, både ved arkademaskinerne og ved arbejdsbordene.  
> Hvis I er nysgerrige efter at vide hvad det er for noget hardware der rykker ind så drejer det sig om en [Sega Aero City](http://wiki.arcadeotaku.com/w/Sega_Aero_City) en [Sega Astro City](http://wiki.arcadeotaku.com/w/Sega_Astro_City) [](http://wiki.arcadeotaku.com/w/Sega_Astro_City) og en [Sega Versus City](http://wiki.arcadeotaku.com/w/Sega_Versus_City) . Den sidste er vi netop ved at afslutte handlen på med en arkadeentusiast i Frankfurt, men den skulle meget gerne snart rulle mod Aarhus.
> 
> Disse maskiner kommer til at bo ved OSAA, og de skal ikke bare stå og samle støv når vi ikke bruger dem, men må selvfølgeligt bruges af OSAAs medlemmer. Vi skal nok forsyne dem med spændende spil (på originale boards naturligvis)!
> 
> Vi har ikke lagt vores model for arrangementer 100% fast endnu, men det har været på tale at vi arrangerer et fast arrangement f.eks. den første onsdag i måneden med konkurrencer, talks om spil, et spil-tema, board reparation, byg dit eget arkade-joystick etc. etc.
> 
> Derudover har vi en række idéer til sjove hacks man kunne lave med arkadespil og maskiner, som det kunne være at nogle af OSAAs andre medlemmer kunne være interesserede i at involvere sig i de projekter. Kan man f.eks. få RGB signalet ud af arkadeboardet så man kan gemme replays og analysere på videofeedet for at registrere highscoren på en computer?
> 
> Der er lidt mere information på vores hjemmeside [http://tasf.dk](http://) som dog stadigvæk er lidt sparsom.
> 
> Vi glæder os til at flytte ind, og håber på at I vil lege med os!
> 
> Mvh.  
> Clemens  
> Formand i Trøjborg Arkadespilforening
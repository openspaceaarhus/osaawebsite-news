---
id: 2358
title: 'Bliv betalende medlem &#8211; Open Space Aarhus mangler betalende medlemmer for at budgettet hænger sammen.'
date: '2018-01-10T13:14:18+01:00'
author: anders
layout: post
guid: 'http://osaa.dk/?p=2358'
permalink: /index.php/2018/01/bliv-betalende-medlem-open-space-aarhus-mangler-betalende-medlemmer-for-at-budgettet-haenger-sammen/
---

Antallet af betalende medlemmer i Open Space Aarhus er faretruende lavt på nuværende tidspunkt, faktisk har antallet af betalende medlemmer ikke været på så lavt et niveau i mere end 1,5 år, hvor vi sidst oplevede en medlemskrise.

**Foreningen drives udelukkende for de penge de betalende medlemmer betaler i månedligt kontingent, på henholdsvis kr. 200 for ordinære medlemmer og kr. 100 for studerende, pr. måned.**

Open Space Aarhus modtager ingen offentlig støtte og har heller ikke mulighed for at søge lokalestøtte eller anden hjælp fra kommunen, så det er nødvendigt at vi øger antallet af betalende medlemmer eller mindsker foreningens udgifter for ikke at køre med underskud.

At foreningen giver underskud i en kortere periode er heldigvis ikke kritisk, da vi har en fornuftig opsparing. Den er dog som udgangspunkt øremærket til den dag, vi ikke længere kan beholde lokalerne på Katrinebjergvej.

Indenfor en kortere eller længere årrække, når fremskridtet en dag op og rammer området vi bor i og bygningen skal så vige pladsen for moderne kontorbyggeri.På nuværende tidspunkt har vi sikkerhed for at have lejemålet frem til sommeren 2019 så vidt vi husker.

Der findes to løsninger på problemet:

**1. Nedbringe udgifterne**  
– Vi kører i forvejen med et minimalt budget, og vores eneste store poster er vores lokaleomkostninger, som ikke kan nedbringes yderligere.

Det udelukker ret meget at løse problemet ved at nedbringe udgifterne.

**2. Øge indtægterne**  
– Vi har tidligere været ca 80 betalende medlemmer, nu er vi nede på 64, hvilket som nævnt er lidt for lavt til at dække foreningens faste udgifter.

Opfordringen herfra er derfor:

Vi vil varmt opfordre jer der ikke er betalende medlemmer, til at overveje om ikke nu er et rigtig godt tidspunkt at blive det og dermed bidrage til foreningens drift nu og i fremtiden.

Til jer der er betalende medlemmer, er opfordringen selvfølgelig at høre om ham/hende den søde/rare/flinke/sure du til tider har med i OSAA, kunne tænke sig at melde sig ind og bidrage til fælleskassen.

Det hele foregår på <https://hal.osaa.dk/hal/> hvor du nemt kan melde dig ind eller ændre din medlemsstatus til betalende medlem, og så ellers overføre penge til OSAA.

Hvis vi kan finde ca. 10-15 betalende medlemmer og dermed kr. 2-3.000 mere om måneden, så er vi tilbage hvor indtægterne overstiger udgifterne, så det er ikke meget der skal til.

Hvis ikke det lykkedes at øge medlemsantallet, er foreningen på et tidspunkt nødt til at overveje at sætte kontingentet op, hvis ikke vi skal spise af opsparingen.

Vi håber på jeres opbakning og hjælp til at øge antallet af betalende medlemmer og glæder os til at byde disse nye medlemmer velkomne i foreningen.
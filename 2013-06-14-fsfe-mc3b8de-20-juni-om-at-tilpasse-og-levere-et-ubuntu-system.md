---
id: 1496
title: 'FSFE-møde 20. juni: Om at tilpasse og levere et Ubuntu-system'
date: '2013-06-14T06:24:12+02:00'
author: agger
layout: post
guid: 'http://osaa.dk/?p=1496'
permalink: /index.php/2013/06/fsfe-m%c3%b8de-20-juni-om-at-tilpasse-og-levere-et-ubuntu-system/
categories:
    - Arrangementer
---

**Tid og sted:** [Open Space Aarhus](https://www.osaa.dk/), [Bryggervej 30](http://findvej.dk/Bryggervej30,8240) torsdag den 20. juni kl. 19.00-21.00

**Dagsorden**

- Goddag og velkommen – kort introduktion til FSFE for nye deltagere (15 minutter)
- *Oplæg:* Om at bygge og levere et nyt Ubuntu-system med tilhørende admin-system (30 minutter)
- Pause (15 minutter)
- Arbejde med nyt website, der skal demonstrere fordelene ved fri software (20 minutter)
- Planlægning af næste møde og fremtidige initiativer (20 minutter)
- Eventuelt (? minutter)

Formålet med disse møder er at styrke erfaringsdelingen og netværket af folk, der arbejder med fri software.

FSFE (Free Software Foundation Europe) arbejder for at udbrede fri software, og deres “Fellowship Meetings” er et oplagt forum for et møde som dette. Man behøver ikke at være medlem af FSFE for at deltage.

Vi vil gerne på disse møder tage udgangspunkt i deltagernes erfaringer med fri software i det daglige arbejde – og de problemer, vi måtte støde på i den forbindelse. Altså lave en slags “erfa-gruppe” for fri software.

Vi kunne starte eventuelle politiske/holdningspåvirkende initiativer ud fra, hvor vi faktisk oplever, at skoen trykkker.

Til dette møde vil Carsten Agger fra [Magenta ApS](http://magenta-aps.dk/) fortælle om arbejdet med at fremstille et tilpasset Ubuntu-system til Danmarks biblioteker, herunder et nyt administrationsværktøj, der kan erstatte Canonicals [Landscape](https://landscape.canonical.com/)-produkt.

Vel mødt til alle interesserede i Open Space Aarhus den torsdag 20. juni kl. 19!

[Tilmeld dig FSFE Aarhus’ mailing-liste](https://lists.fsfe.org/mailman/listinfo/aarhus)